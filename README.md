# Robot-spider

Можете да видите робота на изображението Robot.jpg

Създаване на паякоподобен робот, задвижван от серво мотори, който може да се контролира от телефона чрез Wi-Fi. Серво моторите се захващат за краката с корди, като по този начин един електромотор може да отговаря за няколко крака.

Презентация на робота : https://docs.google.com/presentation/d/17IM9WdbZT7ispGPTMRLDllPXBG8ee0jEavLls4GNMjk/edit#slide=id.gd382b250ed_0_49

За създаването на паяка е нужна тънка желязна пластина, от която впоследствие се изрязват формите за тялото и краката. След като бъдат изрязани, част от формите биват заварени една за друга за по-голяма здравина, а там където частите няма да се подлагат на силен натиск може да се залепят с силикон, за да се избегнат заварките. След като формата на тялото е готова, в нея се изрязват квадратни отвори, в които да се поставят серво моторите. При приключване на заваряването и изрязването идва ред на захващането на елементите. Краката, серво моторите и батерията биват захванати за тялото с винтове и гайки, за да се улесни евентуалната им замяна в бъдеще. Wi-Fi модула от своя страна се слага на breadboard, който се залепва върху тялото с двойнолепяща лепенка. Когато вскичко е захванато на местата си, Wi-Fi модула бива свързан към батерията и серво моторите(shematic.png). Сервотата са две големи, отговарящи за вдигането и свалянето на четири крака всеки и четири малки, всяко едно от което мести два крака напред и назад. Всяки един от серво моторите се захваща към съответните крака с рибарска корда. Когато всичко е свързано сме готови да програмираме Wi-Fi модула. В кода записваме нужните команди, които трябва всеки един серво мотор да извърши и го качваме на модула. Също така този код осъществява свързването между телефона и Wi-Fi модула. След като това е готово, паякът е завършен.

Технологиите, които използвахме за създаването на паяка са NodeMCU(https://www.nodemcu.com/index_en.html) за контролиране и Arduino IDE(https://www.arduino.cc/) за създаването и качването на кода.

Проектът е създаден от:
Рикардо Георгиев 11г - Изработка на паяка
Мирослав Минков 11г - Създаване на кода
